##loop

ধর তুই একটা হোটেলে খাইতে ঢুকলি। সেই হোটেলে খাবার অর্ডার করলে একজন তোকে এসে খাবার দিয়ে যাবে। কিন্তু এই খাবার কিভাবে তোর কাছে আসছে সেটা চিন্তা করে দেখছস? 

তুই যে খাবার খাইতেছস সেটা একজন হোটেলের ভিতরে রান্না করছে। আর কখনো যদি কোন হোটেলের রান্না ঘরে যাস বা পিছনের দিকে তাকাস, দেখবি ছোটখাটো কয়েকটা তাক আছে বা কিছু কিছু ক্ষেত্রে ছোট খাটো স্টোররুম বা গোডাউনও থাকে। 

এখন যদি কোন একটা হোটেলের খাবার রান্না করা এবং খাবার সারভ করার সিস্টেম চিন্তা করস তাহলে বুঝতে পারবি- হোটেল চালাতে তিনটা কাজ করতে হয়। এক, রান্না করা, একটা জিনিসের সাথে আরেকটা জিনিস মিশিয়ে, মশলা মাখিয়ে রান্না করা। দুই, কাস্টমার এসে কি খাবার চাচ্ছে সেটা শুনা এবং সেই অনুসারে হোটেলের রান্নাঘর থেকে খাবার এনে দেয়া। তিন, রান্না করার বিভিন্ন উপকরন ও জিনিসপাতি একটা শেলফে বা তাকে বা স্টোররুমে রাখা। 

হোটেলের মতো সফটওয়্যারেও তিনটা পার্ট থাকে। একটা পার্ট হচ্ছে- হোটেলের কাস্টমার এসে খাবার চাওয়া, খাওয়ার জায়গা। যেখানে বিভিন্ন মানুষ এসে সফটওয়ারের বিভিন্ন জিনিসে ক্লিক করে, টাইপ করে বা কোন আউটপুট দেখে। সফটওয়্যারের এই পার্টকে বলে ইউজার ইন্টারফেইস (User Interface) বা সংক্ষেপে UI বলে। ইউজার ইন্টারফেইস হচ্ছে যেখানে ইউজার গিয়ে বিভন্ন কাজ করবে। 
